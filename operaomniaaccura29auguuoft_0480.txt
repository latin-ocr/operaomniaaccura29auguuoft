470 s. AUGUSTIM eviscovi

pria m ¹, quse Deo adversa est, voluntatem, non erat tantum
homo, sed Deus et horno : per quam mirabilem singula-
remque gratiam humana in illo sine peccato ullo posset
esse natura. Propter hoc ergo ait z « Descendi de coelo,
» non ut faciam voluntatem meam , sed voluntatem ejus
» qui ine misit² ; » ut ea causa esset tantae obedientiae ,
quae omnino sine ullo peccato esset hominis quem gere-
bat, quia de coelo descenderat 3 hoc est, non tantum homo,
verum etiam Deus erat. Unam quippe ostendit esse perso-
nam in utraque natura, hoc est, Dei et hominis, ne si duas
faciat, quaternitas incipiat esse, non trinitas. Quoniam
itaque gemina quidem substantia, sed una persona est,
propterea quod dictum est : (ι Descendi de coelo, » refertur
ad Dei excellentiam 2 quod vero adjunctum est, «Non ut
» faciam voluntatem meam, » propter Adam qui fecit suam,
refertur ad hominis obedientiam ; utrumque autem Chris-
tus, id est, Deus et homo, tamen obedientia in illo quae
contraria est inobedientiae primi hominis , secundum id
quod homo est commendatur. Unde ait Apostolus : « Sicut
υ enim per inobedientiam uniu's hominis , peccatores
» constituti sunt multi, ita et per obedientiam unius ho-
» minis justi constituentur multi³. »

Nec quia dixit, hominis, separavit Deum, qui hominem
assumpsit ε quia, sieut dixi, et valde commendandum est,
una persona est. Ipse namque unus Christus et Dei Filius
semper natura, et hominis Filius qui ex tempore assump-
tus est gratia : nec sic assumptus est ut prius creatus post
assumeretur, sed ut ipsa assumptione crearetur. Ac per
hoc propter istam unitatem personae in utraque natura in-
telligendam, et Filius hominis dicitur descendisse de coelis,
quamvis sit ex ea quae in terra fuerat virgine assumptus3 et
Filius Dei dicitur crucifixus et sepultus, quamvis haee non

· ι Tim. n. Γ». — ⁷ Joan. vr, ‘⁴¹18 — '⁴ Rom. v. ¹9·

