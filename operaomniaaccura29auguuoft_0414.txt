404 s. Aucus'rlm EPtSCOPI

υ peregre profectus est. Cum autem tempus fructuum ap-
» propinquasset, misit servos suos ad agricolas , ut acci-
» perent fructus ejus. Et agricolae apprehensis servis ejus,
» alium ceciderunt, alium occiderunt , alium vero lapi-
» daverunt. lterum misit alios servos plures prioribus, et
» fecerunt illis similiter. Novissime autem misit ad eos
» filium suum, dicens 2 verebuntur filium meum. Agricolae
» autem videntes filiuni, dixerunt intra se z Hic est haeres,
» venite occidamus eum, et habebimus haereditatem ejus.
» Et apprehensum ejecerunt eum foras extra vineam,
» et occiderunt. Cum ergo venerit Dominus vineae , quid
ν) faciet agricolis illis? Aiunt illi ς Malos male perdet , et
» vineam suam locabit aliis agricolis , qui reddant ei fruc-
» tus temporibus suis. Dicit illis Jesus: Nunquam legistis
» in Scripturis: Lapidem quem reprobaverunt aedifican-
» tes , hic factus est in caput anguli ¹ ι a Domino factum
» est istud, et est mirabile in oculis nostris? Ideo dico vo-
» bis, quia auferetur a vobis regnum Dei, et dabitur
» genti facienti fructus ejus² ». Quid hoc apertius , quid
clarius , quid evidentius ἱ) Sed iste de illorum numero est,
qui servos patrisfamilias hujus lapidaverunt, Hoc enim
facit, non ictibus saxeis, sed maledictionibus duris. Nam
et primitus in gente J udaeorum vineam Dei esse planta-
tam, missosque Prophetas ante ipsum esse Salvatoris ad-
ventum, parabola ista testatur. Etcum dicit ε « Auferetur
» a vobis regnum Dei, et dabitur genti facienti fructus
» ejus : » quod regnum dicit, nisi quod sperabant, non
quod acceperant, id est, vitae aeternae? Unde alibi dicit:
« Scrutamini Scripturas, in quibus putatis vos vitam aeter·
» nam habere, ipsae testimonium perhibent de me³. » Et
alibi, « Vae vobis legisperitis, qui tulistis clavem scientiae:
» ipsi non introistis, et eos qui introibant prohibuistis4.»

ῐ Psal. cxv11,·22. —— ² Matth. κῃ, 33-43. - ³Joan. v, 39. —— 4 Luc. xi, 32-

