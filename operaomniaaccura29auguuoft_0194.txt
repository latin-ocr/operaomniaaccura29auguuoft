184 s. Aucusrmr Ertscom

tam certum est, quam illas illius. Quis autem Manichaeum
Apostolis comparat, nisi quisquis se a Christo ‚ qui misit
Apost0108‚ separat? Aut duas naturas sibimet et ex pro-
priis principiis adversas, quis unquam sapuit in verbis
Christi, nisi qui non sapit verba Christi? Apostoli ergo
tanquam discipuli veritatis, nativitatem Christi praedicant
passionemque veracem ε Manichacus autem jactat se indu-
cere in omnem veritatem, et vult inducere in talem Chris-
tum , in quo ipsius passionis praedicat falsitatem. Isti
Christum in carne, quam de Abrahae suscepit semine,
circumcisum : ille Deum in ipsa sua natura a tenebrarum
gente concisum. Isti pro carne Christi infante sacrificium,
quod tunc pic fiebat, oblatum : ille non carnis, sed ipsius
divinae substantiae membrum ‚ omnibus daemonibus im-
molandum, naturae adversae gentis illatum. Isti Christum
exempli praebendi causa baptizatum in Jordane : ille Deum
ipsum per se ipsum in tenebrarum contaminatione suh-
mersum ‚ nec totum emersurum, sed quod ejus mundari
non potuerit aeterna damnatione puniendum. Isti carnem
Christi a daemonum duce tentatam 3 ille partem Dei a dae-
monum gente possessam z et isti quidem illam tentatam. ut
doceret resistere tentatori3 ille illam possessam ‚ ut patri
non possit restitui, nec victori. Denique Manichacus ex
doctrina daemoniorum aliud annuntiat, ut quasi eminen-
tior sit : Apostoli vero ex doctrina Christi commendant, ut
quisquis aliud annuntiaverit, anathema sit ¹.

¹ Gal. ι, 8.

