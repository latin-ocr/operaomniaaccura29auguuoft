CONTRA FAUSTUM, ΜΒ. xxu. 73

LXX. Ut interim omittam , quod cum percussisset
AEgyptium, quanquam illi Deus non praeceperit ¹, in per-
sona tamen prophetica ad hoc divinitus fieri permissum est,
ut futurum aliquid praesignaret z unde nunc non ago, sed
omnino tanquam nihil significaverint facta illa discutio 3
consultaque illa aeterna lege reperio non debuisse hominem
ab illo, qui nullam ordinatam potestatem gerebat, quam·
vis injuriosum et improbum, occidi. Verumtamen animae
virtutis capaces ac fertiles praemittunt saepe vitia , quibus
hoc ipsum indicent, cui virtuti sint potissimum accom-
modatae‚ si fuerint praeceptis excultae. Sicut enim et agri-
colae quam terram viderint, quamvis inutiles , tamen
ingentes herbas progignere, frumentis aptam esse pronun-
tiant, et ubi filicem aspexerint, licet eradicandam sciant,
validis vitibus habilem intelligunt 3 et quem montem oleas-
tris sylvescere aspexerint, oleis esse utilem cultura acce-
dente non dubitant : sic illi animi motus, quo Moyses
peregrinum fratrem a cive improbo injuriam perpetientem,
non observato ordine potestatis, inultum esse non pertu-
lit, non virtutum fructibus inutilis erat, sed adhuc in-
cultus , vitiosa quidem , sed magnae fertilitatis signa fun-
debat. Ipse denique per Angelum suum divinis Moysen
vocibus evocavit in monte Sina ², per quem liberaretur ex
AEgypto populus Israel, eumque miraculo visionis in rubo
flammante et non ardente , verbisque Dominicis ad fru-
gem obedientiae praeparavit : qui etiam Saulum Ecclesiam
persequentem de coelo vocavit , prostravit, erexit, imple-
vit, tanquam percussit, amputavit, inseruit, foecundavitss.
Illa namque Pauli saevitia, cum secundum aemulationem
paternarum traditionum persequebatur Ecclesiam 4, putans
officium Deo se facere, tanquam sylvestre erat vitium, sed
magnae feracitatis indicium. Hinc erat etiam illud Petri,

¹ Exod. ιι. -- ²1‹1.n=‚ 4. - 3 Act. ix, 4. — 4 Gal. ι, ι4.

