DE NATURA Boiu. ” 263

» non erant, ex quibus nos fecit Dominus Deus¹, » Et illud
quod in Psalmo scriptum est: « Ipse dixit, et facta sunt ² : »
manifestum est, quod non de se ista genuerit, sedin verbo
atque imperio fecerit. Quod autem non de se, utique de
nihilo. Non enim crat aliud unde faceret, de quo aper-
tissime Apostolus dicit : « Quoniam ex ipso et per ipsum
» et in ipso sunt omniass. » γ

XXVI-I. «Ex ipso» autem non hoc significat, quod «de
ipso. » Quod enim de ipso est, potest dici ex ipso : non
autem omne quod ex ipso est ‚ recte dicitur de ipso. Ex
ipso enim coelum et terra, quia ipse fecit ea : non autem
de ipso, quia non de substantia sua. Sicut aliquis homo
si gignat filium, et faciat domum, ex ipso filius ‚ ex ipso
domus ι sed filius de ipso , domus de terra et ligno. Sed
hoc quia homo est, qui non potest aliquid etiam de nihilo
facere .· Deus autem ex quo omnia, per quem omnia ‚ in
quo omnia, non opus habebat aliqua materia, quam ipse
non fecerat, adjuvari omnipotentiam suam?

XXVIII. Cum autem audimus : «Omnia ex ipso, et per
» ipsum, et in ipso 2 » omnes utique naturas intelligere
debemus quae naturaliter sunt. Neque enim ex ipso sunt
peccata, quae naturam non servant, sed vitiant, quae pec-
cata ex voluntate esse peccantium multis modis sancta
Scriptura testatur, praecipue illo loco quo dicit Apostolus ε
« Existimas autem hoc, o homo, qui judicas eos qui talia
» agunt, et facis ea, quoniam tu effugies judicium Dei?
» An divitias benignitatis et patientiae ejus et longanimi—
» tatis contemnis, ignorans quoniam patientia Dei ad poe-
» nitentiam te adducit? Secundum duritiam autem cordis
» tui et cor impoenitens ‚ thezaurizas tibi iram in die irae
n et revelationis justi judicii Dei, qui reddet unicuique
» secundum opera sua 4. >›

¹ 2 Mach. vn, 28.- ² Psal. cxtvni, 1. — 3 Rom. xi, 36. — a Id. n, 3

