82 s. Auous‘nm zmscom

Lxxvss. Si autem hoc mirum istis vanis videtur, quod
aliud tunc Deus proecepit dispensatoribus Veteris Testa-
menti ubi Novi gratia velabatur, aliud praedicatoribus
Novi Testamenti ubi Veteris obscuritas revelatur3 atten-
dant ipsum Dominum Christum mutantem quae dixerat,
ct aliud dicentem : « Quando misi vos , inquit ‚ sine sac-
» culo et pera et calceamentis ‚ numquid aliquid defuit
» vobis. At illi dixerunt: Nihil. Dicit ergo eis : Sed nunc
» qui habet sacculum, tollat, similiter et peram3 et qui
» non habet, vendat tunicam suam, et emat gladium1. »
Isti certe si ista diversa in Testamentis singulis invenirent,
Vetere et Novo, etiam ex hoc clamarent, duo sibi Testa-
mento esse contraria. Quid ergo nunc respondebunt, cum
idem ipse dicit 2 « Antea misi vos sine-sacculo et pcra et
» calceamentis, et nihil vobis defuit ε nunc autem qui ha-
» bet sacculum ‚ tollat, similiter et peram3 et qui habet
» tunicam, vendat et emat gladium? » Jamne intelligunt
quemadmodum nulla inconstantia praecipientis, sed ra-
tione dispensantis , pro temporum diversitate , praecepta,
vel consilia, vel permissa mutentur? Nam si dicunt certi
mysterii gratia hoc de tollendo sacculo et pera et emendo
gladio locutum fuisse ‚ cur non admittunt certi mysterii
gratia eumdem unum Deum tunc Prophetas gerere bella
jussisse, nunc Apostolos prohibuisse? Neque enimin eo
quod ex Evangelio commemoravimus ‚ verba tantum Do-
mini fuerunt : sed et obtemperantium quoque Discipulo-
rum facta secuta sunt. Nam et tunc sine sacculo et pera
ierunt, et nihileis defuit ς sicut ejus interrogatio et eorum
responsio declaravit. Et nunc dixerunt ei, cum de gladio
emendojussisset : (ι Ecce sunt hic duo gladii. Et ille res-
» pondit ; Susticit2. » Hinc et Petrus armatus inventus-est,
cum aurem persecutoris abscidit : ubi spontanea ejus coer-

¹ Luc. xxii, 35. - ² lbid. 38.

