174 s. Aucusnm nmscom

autem puto quod ad escam usus hominum non admisit, eo
quod non occisorum, sed mortuorum animalium morbida
caro est, nec apta ad salutem corporis, cujus causa sumimus
alimentum. Nam quod de effundendo sanguine antiquis
in figura praeceptum est, id est, ipsi Noe post diluvium¹,
quod jam quid significaret ostendimus, plerique intelli-
gunt. Et in Actibus Apostolorum hoc lege praeceptum ab
Apostolis , ut abstinerent Gentes tantum a fornicatione et
ab immolatis et a sanguine2, id est, ne quidquam ederent
carnis , cuj us sanguis non esset effusus. Quod alii non sic
intelligunt, sed a sanguine praeceptum esse abstinendum,
ne quis homicidio se contaminet. Hoc nunc discutere lon·-
gum est , et non necessarium : quia et si hoc tunc Apostoli
praeceperunt, ut ab animalium sanguine abstinerent Chris-
tiani, ne praefocatis carnibus vescerentur, elegisse mi'hi vi-
dentur pro tempore rem facilem , et nequaquam obser-
vantibus onerosam, in qua cum Israelitis etiam Gentes ,
propter angularem illum lapidem duos in se condentem,
aliquid communiter observarent ³ : simul et admonerentur,
in ipsa arca No'e, quando Deus hoc jussit, Ecclesiam om-
nium gentium fuisse figuratam, cujus facti prophetia jam
Gentibus ad fldem accedentibus incipiebat impleri. Tran-
sacto vero illo tempore, quo illi duo parietes, unus ex cir-
cumcisione , alter ex praeputio venientes, quamvis in
angulari lapide concordarent, tamen suis quibusdam pro-
prietatibus distinctius eminebant, ac ubi Ecclesia Gentium
talis effecta est, utin ea nullus Israelita carnalis appareat,
quis jam hoc Christianus observat, ut turdos vel minutiores
aviculas non attingat, nisi quarum sanguis effusus est, aut
leporem non edat, si manu a cervice percussus , nullo
cruento vulnere occissus est? Et qui forte pauci adhuc
tangere ista formidant, caeteris irridentur : ita omnium
¹ Gen. ιι, 6. - ⁸ Act. xv, 29. ..3 Ephes. n, 15.

