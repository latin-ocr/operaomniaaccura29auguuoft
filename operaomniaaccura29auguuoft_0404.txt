394 s. Auens-rim unacort

ignorat, quod aliud sit nutrire parvulos , aliud decipere
credulos3 aliud alere ut crescant, aliud agere ne vivant?
Talia quippe iste dicit ac sentit de Deo Legis et Propheta-
rum, ac de ipsis omnino litteris, ut secundum ejus sen-
tentiam quam de illis hahet, quando Apostoli praedicabant
credentibus Legis et Prophetarum Deum, et confirmabant
auctoritatem talium Scripturarum‚ non lac potandum vi-
deantur dedisse parvulis, sed venenum. Quod de illis
quisquis credit, desipit, vanescit, insanit.

Vl. Ergo-ne, ait aliquis, frustra dixit Apostolus: « Non
» potui vobis loqui quasi spiritalibus, sed quasi carnali-
» bus3 quasi parvulis in Christo, lac vobis potum dedi ,'
» non escam, nondum enim poteratis¹ z n et, « Sapien-
» tiam loquimur inter perfectos2: n et , « Animalis homo
» non percipit quae sunt Spiritus Deiss‘? υ Absit ut pute-
mus eum inaniter nec veraciter ista dixisse. Numquid ta*
men ideo credendus est quemquam sibi credentium fallere.
voluisse? Dedit igitur parvulis parva, non falsa, lactea,
non noxia 3 nutritoria ‚ non peremptoria. Porro autem si
non est verum quod ait: Filium Dei secundum carnem fac-
tum esse ex semine David z si non est verum quod natu-
rales rami propter incredulitatem fracti sunt , ut in radice
sancta israelitarum ex Gentibus veniens fidelis insereretur
oleaster, et fieret particeps pinguedinis oleae : si non sunt
eloquia Dei, sed nescio cujus, ut iste blasphemat, pessimi
daemonis, de quibus dicit: « Primum quidem quia credita
» sunt illis eloquia Dei⁴ : υ profecto qui haec parvulis da-
bat, qui haec tanquam vera praedicabat, qui credi vole-
bat , delebat miseros, non alebat. Quod a fide atque doc.-
trina veracium Christi Apostolorum quoniam csse scimus
alienum , restat ut ipsum tanquam pestem atque hostem
fidei christianae vehementissime detestemur , qui tanta

¹ 1 Cor. 111, 1. ·- ²1d. ιι, 6.- 3 lbid. 140- 4 Rom. m, 2.

