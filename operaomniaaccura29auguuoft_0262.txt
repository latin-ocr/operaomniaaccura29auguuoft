252 s. auoustrmi El’lscol‘l

omnia etiam novissima bona, quae longe sunt a summo
bono, non possunt esse nisi ab ipso summo bono. Omnis
ergo spiritus etiam mutabilis, et omne corpus a Deo: et
haec est omnis facta natura. Omnis quippe natura aut Spi-
ritus, aut corpus est. Spiritus incommutabilis Deus est:
spiritus mutabilis faeta natura est, sed corpore melior:
corpus autem spiritus non est, nisi curn ventus, quia nobis
invisibilis est, et tamen vis ejus non parva sentitur, alio
quodam modo spiritus dicitur.

11. Propter eos autem, quicum intelligere non possunt
omnem naturam, id est, omnem spiritum et omne corpus
naturaliter bonum esse, moventur spiritus iniquitate et
corporis mortalitate3 et ob hoe aliam naturam maligni
spiritus et mortalis corporis, quam Deus non fecerit, co-
nantur inducere: sic arbitramur ad eorum intellectum,
quod dicimus posse perduci. Fatentur enirn omne bonum
non esse posse, nisi a summo et vero Deo: quod et verum
est, et ad eos corrigendos, si velint advertere, sufficit.

III. Nos enim Catholici Christiani Deum colimus, a quo
omnia bona sunt, seu magna seu parva3 a quo est omnis
modus, seu magnus seu parvus3 a quo omnis speeies, seu
magna seu parva3 a quo omnis ordo, seu magnus seu par—
vus. Omnia enim quanto magis moderata, speciosa, ordi-
nata sunt, tanto magis utique bona sunt: quanto autem mi-
nus moderata, minus speciosa, minus ordinata sunt, minus
bona sunt. Haec itaque tria, modus, species et ordo, ut de
innumerabilibus taceam, quae ad ista tria pertinere mons-
trantur3 haec ergo tria, modus, species, ordo , tanquam
generalia bona sunt in rebus a Deo factis, sive in spiritu,
sive in corpore. Deus itaque supra omnem ereaturae mo·-
dum est, supra omnem speciem, supra omnem ordinem :
nec spatiis locorum supra est, sed ineffabili et singulari
potentia, a quo omnis modus, omnis species, omnis ordo.

