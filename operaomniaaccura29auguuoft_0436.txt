426 s. Aucus‘rnu nmscom

cendum non videndam esse mulierem ¹. Ipse est enim qui
et in Lege dixit : «Non concupisces '²2 » nec ‚ sicut iste
criminatur, indixit septenas singulis nuptias ‚ sed propa-
gandi causa connubia casta permisit. Patres autem filia-
rum maritos non solum ipse non fecit, verumetiam ne
fieret, sicut alia incesta ‚ prohibuit. Qui nos secundum
interiorem renovationem in spiritu mentis , nec masculos
in se, nec foeminas esse docuit 3 et sicut Angelos in aeter-
num secum futuros esse promisit. Ipse est enim et Pro-
phetarum Deus , qui masculum et foeminam propagandi
generis causa nuptiali castitate conJunxit3 et secundas
nuptias, quae in Novo quoque Testamento permittuntur ‚
licitas esse monstravit. Uxores autem fratrum ‚ sed sine
filiis defunctorum, ad excitandam defuncti3 posteritatem,
non libidinis, sed pietatis affectu, in matrimonium sibi
copulare praecepit ; patres vero filiarum conjugiis misceri
omnino prohibuit. Qui nos super omne genus serpentum
calcare spiritaliter jussit. Ipse est enim et Prophetarum
Deus, qui populo infideli ad significanda peccata ‚ quorum
veneno invisibiliter moriebantur ‚ visibiles serpentes qui-
hus admonerentur, immisit3 et plaga emendatoria mortes
animarum, mortibus corporum figuravit. Qui dixit : «Date
» eleemosynam 3 et ecce omnia munda sunt vobis ⁴. » Ipse
est enim et Prophetarum Deus, qui talia etiam Prophetarum
voce mandavit. Nec sibi voluit primogenitos hominum fi-
lios immolari, sed consecrari : significans primogenitum a
mortuis, in quo oportebat omnes a morte perpetua libe-
rari. Qui corruptibilibus cibis incorruptibiles anteposuit.
Ipse est enim et Prophetarum Deus, qui sacrificia quibus
non indiguit , ad significandum verum sacrificium, in um-
bris futurorum praecedere voluit3 et disciplinae severitate
mortibus corporum ‚ longe mitioribus quam sunt aeterna

¹ Matth. V, 28.- ² Exod. xx. ¹7- —-3 Forte defunctis.- 4 Luc. xi, 41.

