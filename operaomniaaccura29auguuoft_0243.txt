DE Αετιε CUM nmen MAmcHAEQ nn. 11. 233

Nam hodieque libera voluntate faciunt homines consue-
tudinem, quam cum fecerint, facile superare non possunt:
ipsi ergo sibi de se ipsis fecerunt, quod contraria lex ha-
· bitet in membris eorum. Sed qui concipiunt timorem Dei,
et per liberum arbitrium subdunt se sanandos optimo me-
dico ‚ et sicut bono curatori, ita et misericordi creatori,
per humilitatem confessionis et poenitentiae sanantur. Su-
perbi¹ vero dicentes se justos, aut dicendo quia non pec-
cant ipsi, sed aliud in illis peccat, et alia natura de illis
peccat, per ipsam superbiam suam et insanabiles fiunt, et
experiuntur justum judicium Dei, qui superbis resistit,
humilibus autem dat g1·atiam¹· Non est ergo indignum ut
Deus dicat: « Ite in ignem aeternum, n eis qui ejus mise-
ricordiam per liberum arbitrium respuerunt: et dicat:
« Venite, benedicti Patris mei, percipite regnum ², » eis
qui per liberum arbitrium fidem ejus susceperunt, peccata
sua confessi sunt, poenitentiam egerunt, displicuerunt sibi
quales fuerunt , et quales per eum sacti sunt illi placue-
runt. Tu ergo jam ad hoc quod interrogavi responde: sed
impetrem a te, ne moras superfluas faciamus: Si Deo no-
cere nihil poterat, quare huc nos misit? si nocere poterat,
non est incorruptibilis Deus.

IX. FEL. dixit : « Si Deo nocere nihil poterat, quare
huc Filium suum misit?

Ano. dixit ε Vide quemadmodum semper interrogas,
et ad interrogata respondere non vis. Audi quod inter-
rogasti , memento tamen te ad ea quae dico non res-
pondere, me autem respondere. Deo nocere nihil potest ε
sed Filium suum misit, ut carne indueretur, et hominibus
appareret, peccatores sanaret, in ipsa carne pateretur pro
nobis, quarn sumpsit ex nobis. In sua quippe natura pati
nihil poterat3 quia « In principio erat Verbum, et Verbum

¹ Jacob. lv, 6. - ² Matth. xxv, 34.

