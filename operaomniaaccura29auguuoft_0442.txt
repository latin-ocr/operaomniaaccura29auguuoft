432 s. mensum CONTRA AnvssusAntuM nmts, ιη. 11.

roris. Disputare autem coeperat, quod caro alium haberet
fabricatorem, non Deum ε unde cum perpauca dixisset, in
ipso exordio coepta finita sunt. Sed utrum ipse auctor an
scriptor codicis non potuerit implere quod coeperat, ne-
scio. De hac tamen dementia hominum non consideran-
tium quid loquantur, adversus Manichaeos multa jam
scripsimus, et in hujus ipsius operis initio idonea, quan-
tum existimo, jacta sunt fundamenta, quibus prudens et
pius lector intelligat, non ideo subtrahendam carnem
operibus Dei, quod spiritus natura sit potior, nec ideo
mala esse ista temporalia, quia merito eis praeponuntur
aeterna3 nee ideo bona terrestria detestanda, quia sunt
coelestia meliora: cum Deus creaverit omnia bona, magnus
in magnis, sed non parvus in parvis. Jam illud aliud quod
in eodem codice scribi coeperat, Adimanti opus est, illius
discipuli Manichaei, qui praenomine Addas dictus est : ubi
de utroque Testamento velut inter se contraria testimonia
proferuntur versipelli dolositate, velut inde ostendatur
utrumque ab uno Deo esse non posse, sed alterum ab al-
tero. contra hoc autem malignum machinamentum jam
olim scripsimus, ut paulo ante commemoravi, et ipsum
Opusculum nostrum habere vos credo. Quamvis quaedam
sint perpauca in fine ipsius operis Adimanti, quibus non
respondi: nescio quibus enim, ut fieri solet, incurrentibus,
quae magis videbantur urgere, illa interrupta sic remanse-
runt. Sed ut dixi, in fine perpauca sunt, quae si Dominus
voluerit, quantocyus explicare curabo.

*OQ—-

