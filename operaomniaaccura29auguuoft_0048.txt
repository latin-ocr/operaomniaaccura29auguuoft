38 S. moverim flascon

minum Petrus ¹, ita iste negaverit uxorem. Quod si ita ne-
cesse esset intelligi, peccatum hominis agnoscerem, nec
ideo cuncta ejus merita deleta atque oblitterata censerem,
sieut nec illius Apostoli : quanquam culpa non sit aequalis,
negare uxorem, et negare Salvatorem. Nunc vero eum
habeam quod intelligam ne hoc intelligam , nulla causa
cogor temeritate labi ad reprehendendum , quem nemo
convincit timore lapsum fuisse ad mentiendum. Neque
enim utrum ejus uxor esset interrogatus, non esse respon-
dit : sed cum ab eo quaereretur quid ei esset illa mulier ‚
indicavit sororem , non negavit uxorem: tacuit aliquid
veri, non dixit aliquid falsi.

XXXV. An usque adeo desipimus ‚ ut hic Faus-
tum sequamur, qui ait sororem mentitum, quasi genus
Sarae aliunde didicerit, cum id sancta Scriptura vnon
aperuerit? Puto justum esse , ut in ea re, quam noverat
Abraham, nos autem non novimus , Patriarchae potius
credamus loquenti quod scit, quam Manichaeo criminanti
quod nescit. Cum igitur Abraham eo ternpore viveret in
rebus humanis , quo quidem jam fratres ex utroque aut
ex altero vel altera parente natos necti conjugio non lice-
bat , filios autern fratrum aliosque longinquiore gradu
generis consanguineos , nulla lege , nulla potestate
prohibita consuetudo jungebat, quid mirum si sororem
suam , id est, ex patris sui sanguine procreatam habebat
uxorem? Nam hoc ipse reddenti sibi eam regi dixit, de
patre esse sororem, non de matre² : ubi certe ut sororem
mentiretur, nullo jam timore cogebatur, quando ille uxo-
rem ejus esse didicerat , et eam divinitus territus cum ho-
nore reddebat. Fratres autern sive sorores generali nomine
consanguineos vel consanguineas solere apud veteres ap-
pellari, Scriptura testatur. Nam et Tobias dicit Deo , cum

Manh. xxvr, 71. - ² Gen. xx, ια.

