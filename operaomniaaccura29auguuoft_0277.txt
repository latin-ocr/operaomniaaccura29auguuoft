DE NATURA nom. 267

malam in paradiso plantaverat ε sed ipse erat melior, qui
eam tangi prohibebat.

XXXV. Ad hocenim et prohibuerat, ut ostenderet
animae rationalis naturam, non in sua potestate, sed Deo
subditam esse debere, et ordinem suae salutis per obedien-
tiam custodire, per inobedientiam corrumpere. Hinc et
arborem quam tangi vetuit, sic appellavit : « Dignoscentiae
» boni et mali1: » quia curn eam contra vetitum tetigis-
set, experiretur poenam peccati, et eo modo dignosceret
quid interesset inter obedientiae bonum et inobedientiae
malum.

XXXVI. Nam quis ita desipiat, ut Dei creaturam,
maxime in paradiso plantatam , vituperandam putet?
Quandoquidem nec ipsae spinae ac tribuli, quos peccatori
in labore conterendo, secundum Dei judiciariam volunta-
tem terra peperit, recte vituperentur. Habent enim et
tales herbae modum, et speciem, et ordinem suum ‚ quae
quisquis sobrie consideraverit, laudanda reperiet : sed ei
naturae ista mala sunt, quam peccati merito sic coerceri
oportebat. Non est ergo, ut dixi, peccatum malae naturae
appetitio, sed melioris desertio ε et ideo Iactum ipsum
malum est, non illa natura qua male utitur peccans. Ma—
lum est enim male uti bono. Unde Apostolus damnatos
quosdam divino judicio reprehendit, qui «Coluerunt et
n servierunt creaturae potius quam Creatori2. » Neque
enim creaturam reprehendit, quod qui fecerit, Creatori
facit injuriam : sed eos quihjmale usi sunt bono , meliore
deserto.

XXXVII. Proinde si custodiant omnes naturae modum,
et speciem, et ordinem proprium, nullum erit malum : si
autem his bonis quisque male uti voluerit, nec sic vincit
voluntatem Dei, qui etiam injustos juste ordinare novit,

¹ Genae u,J9. -- ² Rom. 1, 25.

