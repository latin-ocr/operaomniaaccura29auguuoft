CONTRA nus-nm, Lm. xx11. 43

hoc est, de patre ‚ non de matre, et effabilius dicitur, et
capacius auditur. Nam et inter se omnes sancti per eam-
dem gratiam fratres sunt : sponsus autem caeterorum so-
cietati nullus illorum est. Proinde Christum , quamvis
excellentissimae justitiae atque sapientiae, tamen hominem
multo facilius et proclivius alienigenae crediderunt , non
quidem falso, quod homo esset : sed quomodo etiam Deus
esset ignoraverunt. Hinc et J eremias : « Et homo, inquit,
» est, et quis agnoscet eum¹P » Et homo cst, quia pro-
ditur quod frater est. Et quis agnoscet eum? quia occul-
tatur quod sponsus est. Haec de patre Abraham adversum
impudentissimam et imperitissimam et calumniosissimam
Fausti vocem satis dicta sint. ’
XLI. Loth autem frater ejus justus et hospitalis in
Sodomis ², et ab omni Sodomitarum contaminatione pu-
rus atque integer, ex illo incendio quod erat similitudo
futuri judicii ‚ meruit salvus evadere, typum gestans cor—
poris Christi, quod in omnibus sanctis et nunc inter ini-
quos atque impios gemit, quorum factis non consentit, et
a quorum commixtione in saeculi fine liberabitur, illis
damnatis supplicio ignis aeterni. Sicut autem aliud genus
hominum in ejus uxore figuratum est, eorum scilicet qui
per gratiam Dei vocati, retro respiciunt, non sicut PaulUS,
qui ea quae retro sunt obliviscitur , et in ea quae ante sunt
extenditur& Unde et ipse Dominus ε « Nemo, inquit, im-
» ponens manum super aratrum, et respiciens retro, ap-
» tus est regno coelorum 4. » Nec illud exemplum tacuit ‚
quo nos tanquam sale condiret, ut non fatui negligere-
mus , sed prudentes caveremus hoc malurn. Unde et illa,
ut hoc admoneret, in statuam salis conversa est5. Nam
cum praeciperet ut se quisque perseverantissima anterio-

'Jer. xvii, 9. -- ² Gen. xix , 15. -3 Philip. ιιι , 13. -4 Luc. ix, 62. ·--
5 Gen. xix, 26.

