CONTRA FAUSTUM, Lm. xxxm. 191

esse effectos qui ejus carne propagati non sumus , nisi
quod ejus fidei vestigia sequamur?

VI. Sed quid vobis faciam, quos contra testimonia
Scripturarum ita obsurdefecit iniquitas, ut quidquid ad-
versum vos inde prolatum fuerit, non csse dictum ab
Apostolo , sed a nescio quo falsario sub ejus nomine
scriptum esse dicere audeatis? Usque adeo a christiana
doctrina aperte aliena est quam praedicatis doctrina dae-
moniorum, ut eam sub christianae doctrinae nomine defen-
dere nulla exparte possitis, nisi dicatis falsas esse Scripturas
Apostolorum. Infelices inimici animae vestrae, quae unquam
litterae ullum habebunt pondus auctoritatis, si Evangeli-
cae, si Apostolicae non habebunt? De quo libro certum
erit cujus sit, si litterae quas Apostolorum dicit et tenet
Ecclesia ab ipsis Apostolis propagata et per omnes gentes
tanta eminentia declarata , utrum Apostolorum sint in-
certum est, et hoc erit certum scripsisse Apostolos, quod
huic Ecclesiae contrarii haeretici proferunt auctorum suo-
rum nominibus appellati, longe post Apostolos existen-
tium P Quasi vero et in litteris saecularibus non fuerunt
certissimi auctores , sub quorum nominibus postea multa
prolata suntnet ideo repudiata, quia vel his quaeÎ‡ ipsorum
esse constaret minime congruerunt, vel eo tempore quo
illi scripserint, nequaquam innotescere, et per ipsos vel
familiarissimos eorum in posteros prodi commendarique
meruerunt. Nonne, ut alios omittam , sub Hippocratis
medici nobilissimi nomine quidam libri prolati, in auctori-
tatem a medicis non recepti sunt? Nec eos adjuvit nonnulla
similitudo rerum atque verborum, quando comparati eis
quos vere Hippocratis esse constaret, impares judicati
sunt, et quod ab eo tempore, quo et caetera scripta ejus ,
non innotuerunt quod vere ejus essent. Hos autem libros,
quibus illi qui de transverso proferuntur comparati res-

