50 s. AUGUSTIM EPlscom

gratiam ‚ sed suam gloriam requirebat. Hoc amore gloriae
corrupti erant, quos Paulus apostolus notat, quod per
invidiam et contentionem non caste Christum annuntia-
rcnt¹ : quibus tamen praedicantibus gaudet Apostolus, sciens
fieri posse, ut dum illi sectantur humanae gloriae cupidi·
tatem, tamen his auditis fideles nascerentur3 non ex eo-
rum invida cupiditate ‚ qua se volebant 'vel aequari, vel
anteponi Apostolicae gloriae ‚ sed per Evangelium ‚ quod
etiamsi non caste , tamen annuntiabant, ut de malo illo-
rum Deus operaretur bonum ε sicut fieri potest ut homo
ad concubitum non ingrediatur voluntate generandi, sed
luxuriandi libidine rapiatur 3 et tamen nascatur homo,
bonum Dei opus de foecunditate seminum , non de tur-
pitudine vitiorum. Sicut ergo sancti Apostoli auditoribus
admirantibus doctrinam suam condelectabantur , non avi-
ditate consequendae laudis ‚ sed charitate seminandae veri-
tatis 3 ita sancti Patriarchae conjugibus excipientibus se-
men suum miscebantur, non concupiscentia percipiendae
voluptatis , sed providentia propagandas successionis : ac
per hoc nec illos ambitiosos multitudo populorum ‚ nec
illos libidinosos multitudo faciebat uxorum. Sed quid de
viris loquar, quibus excellentissimum testimonium divina
voce perhibetur, cum ipsas foeminas satis eluceat nihil
aliud in concubitu appetisse quam filios? Quippe ubi se
minime parere viderunt, famulas suas dederunt viro suo,
ut illas matres facerent carne , ipsae fierent voluntate.
XLIX. Nam et illud , quod mendacissima crimina-
tione Faustus objecit‚ habuisse inter se velut quatuor
scorta certamen ‚ quaenam eum ad concubitum raperet ‚
ubi hoc legerit nescio, nisi forte in corde suo tanquam in
libro nefariarum fallaciarum, ubi vere ipse scortabatur,
sed cum serpente illo, de quo Apostolus timebat Eccle-
¹ Philip. 1, 15.

