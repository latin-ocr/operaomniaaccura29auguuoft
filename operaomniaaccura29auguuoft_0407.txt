com-rm ADVERSAMUM LEGIS, Lus. ιι. 397

natio his hominibus, qui Legem quam sic Apostolus lau-

* dat, anilium fabularum nomine accusant? et hoc se exis—

timant facere ejusdem Epistolae testimonio , ubi eam sic
Apostolus laudat : volentes esse Legis , non doctores , sed
blasphematores, non intelligendo quae loquantur, neque
de quibus affirment?

IX. «Sed fieri non potuit, inquit, ut a Judaeorum
Prophetis Salvatoris nostri annuntiaretur adventus. Cur
fieri non potuit, eum dicat Apostolus , «Quia credita sunt
» illis eloquia Dei¹P n Sed ante Salvatoris adventum, in-
quit, Spiritus sanetus ac divinus non erat super terram.»
Hoc vanitas, non veritas loquitur. Nam quo non nisi Spi-
ritu sancto Prophetas suos Dominus implevit, de quibus
in Epistolae exordio dictum est ad Romanos, quod et supra
y commemoravi: «Paulus servus Christi Jesu‚vocatus Apos-
» tolus, segregatus in Evangelio Dei, quod ante promi-
» serat per Prophetas suos in Scripturis sanctis de Filio
n suo, qui factus est ei ex semine David secundum car-
» nem ². » Et hoe quidem testimonium etiam iste posuit,
prohibens eum ad quem scribit aliis Prophetis credere de
Christo, praeter illos quos Prophetas ejus ad Romanos
dicit Apostolus : quos credo non arbitratur Prophetas
fuisse J udaeorum. Sed cujuslibet eos fuisse gentis opinetur,
» cur ibi non advertit, «Quod ante promiserat per Pro-
» phetas suos? » Per quoslibet enim Prophetas suos si ante
promisit Evangelium de Filio suo, quid est quod iste dicit
sanctum ae divinum Spiritum super terram non fuisse ante
Salvatoris adventum? Et tamen isti unde potuerunt esse
Prophetae, annuntiantes Christum ex semine David secun-
dum carnem, nisi cujus gentis erat ipse David, de cujus se-
mine Christus a Prophetis Dei promissus est esse venturus?

X. Sed Lex, inquit, per Moysen data est, veritas au-

¹ Rom. iu, 2. -— ² ld. 1, 1-3.

