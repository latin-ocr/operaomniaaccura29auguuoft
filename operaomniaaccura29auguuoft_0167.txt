CONTRA unsrun, Lm. xxx. 157

cum hoc ipsum nostrum consilium tacere quam comme·
morare malueris. Cum enim Apostolus dixisset : « Absti-
» nentes a cibis quos Deus creavit ad percipiendum cum
» gratiarum actione fidelibus : »secutus ait: » Et iis qui
» cognoverunt veritatem , quoniam omnis creatura Dei
» bona est, et nihil abjiciendum, quod cum gratiarum
» actione percipitur3 sanctificatur enim per verbum Dei
η et orationem ¹. » Haec sunt quae negatis, hoc animo, hac
voluntate, hac opinione ab escis hujusmodi temperatis,
quod non significatione, sed natura malae et immundae sint.
Qua in re Creatorem earum sine dubio blasphematis ; hoc
est quod pertinet ad doctrinam daemoniorum. Nolite ergo
mirari hoc de vobis tanto ante a sancto Spiritu proph etatum.

VI. Iterum si ad virginitatem sic adhortaremini, quem-
admodum hortatur apostolica doctrina 2 « Quia dat nup-
» tum, bene facit 3 et qui non dat nuptum, melius facit 2: »
ut bonum esse nuptias diceretis , sed meliorem virginita-
tem, sicut facit Ecclesia , quae vere Christi est Ecclesia ε
non vos Spiritus sanctus ita praenuntiaret, dicens: « Prohi-
» bentes nubere.» Ille enim prohibet, qui hoc malum esse
dicit , non qui huic bono aliud melius anteponit. Denique
vos eum praecipue concubitum detestamini , qui solus
honestus et conjugalis est, et quem matrimoniales quoque
tabulae prae se gerunt, liberorum procreandorum causa :
unde vere non tam concumbere , quam nubere prohibe-n
tis. Concumbitur enim etiam causa libidinum, nubitur
autem non nisi filiorum. Nec ideo vos dicatis non prohi-
bere , quia multos vestros Auditores in hoc obedire no-
lentes vel non valentes salva amicitia toleratis. Illud enim
habetis in doctrina vestri erroris, hocin necessitate socie-
tatis. Hinc est quod paulo ante distuleram dicere, cur vo-
bis mors Christi visa sit vel fallax et simulata praedicanda,

¹ 1 Tim. iv, 3. - ² 1 Cor. vn, 38.

