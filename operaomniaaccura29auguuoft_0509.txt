CONTRA sEnMONEM ArziAnouuM. 499

Patre, cur ab eo separant opera Spiritus sancti, cum sanc-
tificari sanctos ab Spiritu sancto tanquam proprie ac
separabiliter putant? Si a Filio, saltem ab ipso non sepa-
rent opera sanctificatoris Spiritus sancti. Si. ab Spiritu
sancto, Deus est etiam Spiritus sanctus, quod illi nolunt,
qui per Prophetam dixit: Ut sciant quia ego suni qui
sanctifico eos. Si autem, quod melius intelligitur, vox illa
ipsius Trinitatis est per Prophetam , nullo dubitante ,
α unus est Deus Pater et Filius et Spiritus sanctus, ex quo
» omnia, per quem omnia, in quo omnia , ipsi gloria in
» saecula saeculorum. Amen1. »

XXXI. Cum itaque fateamur fieri ab Spiritu saneto,
quae ab illo fieri commemoraverunt, non est ex eo conse-
quens quod adjungunt : «Alium esse a Filio Spiritum
sanctum natura et ordine, gradu et affectu , dignitate et
potestate, virtute et operatione. » Quandoquidem nec ho-
minum diversa natura est, quorum separabilia opera esse
possunt, quod Trinitatis esse non possunt. Ordo autem ,
gradus, affectus, qui invenitur in creaturae disparilitate et
infirmitate, nullus estin illa coaeterna et aequali et impas-
sibili Trinitate. Dignitas vero, potestas, virtus, quomodo
non aequalis est omnibuS‚ qui et eadem et similiter ope-
rantur? Quod enim dicunt eos operatione diversos , hoc
omnino falsum esse convicimus.

XXXII. Quod autem in isto sermone subnectunt: « Im-
possibile esse ut unus idemque sit Pater et Filius, gene-
rans et nascens, cui testimonium perhibetur , et qui tes-
timonium perbibet, major, et is qui majorem confitetur,
is qui ad dexteram sedet aut stat , et is qui sedis dat hono-
rem, qui missus est, et is qui misit, nec discipulus et
doctor, ut ipse docuit dicens 2 « Sicuti docuit me Pater ,
» sic loquor ² ς » similis et imitator, et is cujus est similis

¹ Rom. xl, 36. —2 Joan. viu, 28.

32.

