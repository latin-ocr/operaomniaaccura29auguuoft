103 s. Aucusnm EPISCOPI

Et cum Augustinus episcopus Epistolam Manichaei,
quam Fundamenti appellant, protulisset, dixit: Si legero
ex hoc codice, quem me vides ferre, Epistulam Mani—
chaei quam F undamenti appellatis, potes agnoscere an ipsa
sit ε

Fu. dixit: α Agnosce.»

Am. dixit: Accipe tuipse, et lege.

Etcum accepisset codicem Felix, legit: « Manichaeus
apostolus Jesu Christi providentia Dei Patris. Haec sunt
salubria verba ex perenni ac vivo fonte quae qui audierit
et iisdem primitus crediderit, deinde quae insinuata sunt
custodierit, nunquam erit morti obnoxius, verum aeterna
et gloriosa vita fruetur. Nam profecto beatus est judican-
dus, qui hac divina instructus cognitione fuerit, per quam
liberatus in sempiterna vita permanebit. »

Auo. episcopus dixit: Agnovisti certe Epistolam Mani-
chaei vestri?

FEL. dixit: « Agnovi. ³)

Aue. dixit : Proba nobis ergo quomodo Manichaeus iste
sit apostolus Jesu Christi. Non enim eum in Evangelio in-
ter Apostolos legimus aliquando: et quis fuerit ordinatus
in locum Judae traditoris¹‚ novimus, id est, sanctus Mat-
thias ε, et quis postea Domini voce de coelo vocatus sit ²,
hoc est, Paulus apostolus, omnes recognoscunt. Istum ergo
Manichaeum proba nobis apostolum esse Christi, quod in
capite Epistolae suae ausus est ponere.

FEL. dixit: « Et Sanctitas Tua mihi probet quod in Evan-
gelio scriptum est, Christo dicente: « Vado ad Patrem, et
» mittam vobis Spiritum sanctum Paracletum, qui vos
» inducat in omnem veritatem3. » Hoc tu mihi extra scrip-
turam istam proba esse scripturam Spiritus sancti, quod
Christus promisit uhi omnis veritas reperiatur: et si inve-

¹ rtet ι, rao-³1& ix, 2'1.—-3Joan.xv1, 13.

