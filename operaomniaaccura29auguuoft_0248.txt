238 s. AUGUSTINI nmscom

corona, malam sequitur poena. Deus judex voluntatum
est, creator autem naturarum. Si ergo putas cogi te ut sis
Christianus, audi a nobis omnino te non cogi. Cogita po-
tius quae audis, perpende, in tua voluntate es : examina
ut prudens, si tamen in te est ulla prudentia vel humana,
utrum ea quae dicta sunt, veritate fulta sint, utrum tu
ipse in Manichaei vestri defensione defeceris, sicut appa-
ret : et quando volueriS, esto quod nondum eS, et desine
esse quod es.

XIII. FEL. dixit : « Ecce jam compendive, ut dixit
Sanctitas Tua : nec chartas cumulemus, si tibi placet,
quod petivi pridem ι huc veni, ostende mihi veritatem,
ut illud quod teneo, pareat quia veritas non est, et habes
me paratum ad credendum. »

Auo. dixit z Jam quidem quod tenes, satis apparet quia
veritas non est. Absit enim a cordibus veritatem quaeren-
tium vel tenentium, ut credant Deum substantiam suam
necessitate coactum mersisse daemonum naturae ligandam
atque polluendam. Absit a fidelibus credere Deum ad li-
berandam substantiam suam convertere se in masculos
contra foeminas, et in foeminas contra masculos ad eorum
concupiscentiam irritandam. Absit a fidelibus credere
Deum substantiam suam , quam ipse daemonibus mersit,
postea in aeternum damnare. Hoc ergo quia veritas non
est, manifestum est. Sed quia vis tibi pro ista falsitate
expulsa atque convicta, patefieri veritatem, si quid de
cognoscenda fide catholica adhuc movet,.ab initio fidei
poteris erudiri. Etenim aptum perceptioni veritatis incom-
mutatis facit pia fides ι a qua fide quisquis incipere no-
luerit, superbus foris remanebit, et ad id quo tendit, vel
quo vult pervenire, perduci non poterit. Sed quia jam
illa falsitas manifesta est, anathema falsitatem, ut possis
incipere aptus esse ad cognoscendam veritatem..

