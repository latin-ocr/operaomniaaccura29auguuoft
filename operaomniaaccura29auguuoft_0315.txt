comm sneunnmum inmensum. 305

fortiores: nam nullus alterum superat, nisi quo est poten-
tior : sed tamen ipsi infirmiores sunt principes iniqui in
praesenti, quam si in statu pristino atque justitia perma-
nerent. Interest autem unde sit quisque alio fortior3 utrum
corpore, ut equi hominibus3 an animae natura, ut ratio-
nale irrationali3 an affectione animi, ut virtuosus injusto,
an ordine potestatis , ut imperator milite aut provinciali.
Potestas autem a summa Dei potestate omnino dari credi·
tur3 saepe etiam deterioribus in meliores, id est, iniquis
in eos qui vel jam tenent justitiam, vel ad eam tenendam
pervenire nituntur : ad hoc enim datur, ut probati per
patientiam manifesti fiant¹, vel sibi ad spem , vel aliis
ad imitationem. « Scientes , inquit Apostolus, quoniam
» tribulatio patientiam operatur, patientia probationem ‚
» probatio spem2. » Ex quo genere certaminis est, cum
homo fidelis adversus principes et potestates praevaricato-
rum angelorum, et adversus spiritalia nequitiae collucta-
tur ³ 3 cum illi accipiunt tentandi potestatem, ille praecepta
tolerandi ε ex quo fit, ut in re inferiore superent, in po-
tentiore superentur : superant plerumque corpus infirmius,
et mente firmiore superantur. Contra vim quippe eorum
patientia pugnatur contra insidias prudentia3 ut ad per-
niciosam consensionem nec cogendo nos flectant, nec fal-
lendo decipiant. Quoniam vere virtus et sapientia Dei est,
per quam facta sunt omnia3 propterea in his quae facta
sunt, cum superiora ad inferiora declinant, ubi est omne
peccatum et omne quod dicitur malum, vis imitatur vir-
tutem, et fallacia sapientiam 2 cum vero ea quae declina-
verant, recurrunt et redeunt, magnanimitas virtutem,
doctrina sapientiam imitatur. Ipsum etiam Deum Patrem
peccantes imitantur impia superbia, justi pia liberalitate.
Spiritum denique sanctum iniquorum cupiditas, rectorum

¹ ι Cor. xi, ¹9·- ² Rom. ν, 4. - ³ Ephes. vi, 12.
cxxxvi. 20

