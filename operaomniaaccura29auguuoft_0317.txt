CONTRA ssscnmnmmur MANICHAEUM. 307

tem corpore venient? » Lege itaque totum ipsum locum
pia cura intentus, non pertinaci contentione turbatus, et
ingenium tuum Deo adjuvante, nullo explanatore deside·
rato, nihil aliud quam id quod dico reperies ; et tunc ad
illud quod tractare institueramus animum revoca, et vide
jam, si potes, non hoe me dicere , quod justi contra nihil
pugnant, sed contra eas substantias quae defecerunt non
stando in veritate.

XI. Deficere autem non jam nihil est, sed ad nihilum
tendere. Cum enim ca quae magis sunt, declinant ad ea
quae minus sunt, non illa in quae declinant, sed illa quae
declinant deficiunt , et minus esse incipiunt quam erant ε
non quidem ut ea sint ad quse declinaverunt, sed pro suo
genere minus. Non enim cum animus ad corpus declinat,
eorpus efficitur, sed tamen defectivo appetitu quodam
modo corporascit ; ita et angelica quaedam sublimitas ,
cum magis delectata est suo dominatu in se ipsa, ad id
'quod minus est inclinavit affectum, et minus esse coepit
quam erat, et pro suo gradu tetendit ad nihilum. Quanto
enim quaeque res minus est, tanto vicinior nihilo est. Cum
autem isti defectus voluntarie fiunt, recte reprehendun-
tur, et peccata nominantur. Cum autem sequuntur istas
voluntarias defectiones incommoda, molestiae, dolores,
adversitates, quae omnia contra voluntatem patimur, recte
utique peccata vel suppliciis puniuntur, vel exercitatior
nibus diluuntur. Quae si animo sereno intueri velis, pro-
fecto desines accusare naturas, atque ipsas in crimen
vocare substantias.2Si quid autem de hac re copiosius ex-
plicatiusque desideras, lege tres libros nostros qui inscri-
buntur 2 De libero arbitrio, quos in Campania Nolae
p0teris invenire apud Paulinum nobilem Dei famulum.

XII. Nunc vero meminisse debeo, epistolae me tuae ,
quamvis multo longiore, tamen epistola respondere. Ideo

ΞΟ.

