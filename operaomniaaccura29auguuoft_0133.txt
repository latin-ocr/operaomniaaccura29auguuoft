CONTRA ΕΑυεΤυΜ, LIB. xx1v. 123

ascribendum putavimuS, illum vero supernae majestati.
Quapropter idem rursum Apostolus ad Corinthios dicit :
« In Christo Jesu per Evangelium ego vos genui ¹. »
Et ad Galatas de semetipso: « Cum placuit ei , qui me se-
» gregavit de utero matris meae , ut revelaret Filium suum
» in me, ut eum annuntiarem in Gentes , continuo non
» acquievi carni et sanguini2. » Vides ergo ubique eum in
hac altera nativitate nostra, spiritali duntaxat, asseve-
rantem nos a Deo formari, non in priore illa obscoena ac
propudiosa, quae nos nihilo praestantius neque mundius
animalibus caeteris in utero materno et concepit et forma-
vit et genuit. Qua de re animadvertere si volueritis inve-
nietis hac in parte nos non tam professione a vobis distare,
quam intellectu. Si quidem vobis placuerit hoc veteri et
exteriori homini ac terreno tribuere, ut sit a Deo forma-
tus, nos vero contra coelesti hoc dederimus , et interiori
ac novo homini deferamus ε neque id temere aut prae-
sumptive, sed a Christo discentes, et ejus Apostolis ‚ qui
primi eadem in mundo docuisse monstrantur. »

II. Augustinus respondit ; Paulus quidem apostolus
interiorem hominem in spiritu mentis, exteriorem veroin
corpore atque ista mortali vita vult intelligi : non tamen
utrumque horum simul duos homines eum dixisse ali-
quando in ejus litteris legitur, sed unum , quem totum
Deus fecerit, id est, et id quod interius est, et id quod ex-
terius est: sed eum ad imaginem suam non fecit, nisi se-
cundum id quod interius est, non solum incorporeum,
verumetiam rationale, quod pecoribus non inest. Non
itaque unum hominem fecit ad imaginem suam, et alte-
rum fecit non ad imaginem suam z sed quia hoc utrumque
interius et exterius simul unus homo est, hunc unum ho-
minem ad imaginem suam fecit, non secundum id quod

¹ 1 Cor. iv, 15. — ² Gal. 1, 15.

