106 s. Ancus-nm zmscom

det, verumetiam hoc ab eis praedictum legit, perfectum-
que cognoscit.

XCVII. Numquidnam ergo, si quisquam legens factum
David¹, cujus eum Domino arguente ac minante poeni-
tuit, inde sibi ad peccandum fomitem praebeat, illa Scrip-
tura culpanda est, ac non tanto severius ille damnandus,
quanto potius ad se vulnerandum aut occidendum abuti
voluit ea re , quae ad sanandum liberandumque conscripta
est? Quia enim homines in peccatum lapsi, vel superbia
negligunt poenitentiae medicinam, vel recipiendae salutis
veniaet1ue promerendae diffidentia penitus pereunt, de
tanto viro exemplum propositum est, quo sanentur aegroti,
non quo hi qui sani sunt saucientur. Neque enim medi-
cinae vitium est, si vel insani se ipsos , vel maligni alios
ferramentis medicinalibus perimant.

XCVIII. Sed tamen hi patres nostri Patriarchae atque
Prophetae quibus tam illustre testimonium sanctitatis atque
pietatis ea Scriptura perhibet, quam saluti generis hu-
mani divinitus dispensatam non negat, nisi quisquis aut
eam nescit ‚ aut omnem sensum rationalis considerationis
amisit, etiam si libidinosi et crudeles fuissent , sicut eos
Manichaeorum error, vel potius furor accusat, nonne
etiam sic, non dico Electis eorum , sed ipso etiam deo
illorum demonstrarentur esse meliores? Nonne melius est
cum pellice volutari virum cum foemina, quam esse sin-
cerissimam lucem et miscendo se tenebris inquinari? Ecce
homo avaritiae ac ventris causa uxorem suam sororem
mentitus, in aliorum concubitum vendidit : quanto ille
pejor et execrabilior est, qui naturam suam ad libidinem
desiderantium simulando coaptatam , gratis eis polluen-
dam corrumpendamque subjecit‘? Jam cum filiabus qui
etiam sciens concubuerit, nonne minus mali perpetrat,

¹ 2 Reg. xu, 13.

