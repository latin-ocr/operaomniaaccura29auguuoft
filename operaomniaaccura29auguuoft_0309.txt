con-rm sncnnmtwm MAmcnAEum. 299

requiram, quomodo intelligas primogenitum Jesum Chris-
tum in illa divina atque optima aeternaque substantia:
utrum tempore primus est genituS, ut posteriores natos
in illo regno intelligamus qui bus est primogenitus, neque
possimus dicere quot horis vel diebus , mensibusque aut
annis major sit, qui ortus est pri0r3 sed tamen aliquo in·-
tervallo atque spatio temporali has generationes discretas
esse cogitemus ε an vero non tempore, sed ipsa excellen-
tia sublimioris utique majestatis, qua etiam rex esse fra-
tribus luminibus meruit, primogenitum accipiamus, tan-
quam in aliquo genitum principatu? Si responderis eum
tempore fratribus priorem esse atque majorem, utjam ex
hoc ei regnum in fratres delatum esse contendas, quod

eos nascendo praecesserit , et aliquando ipse fuerit , cum ³
illi nondum essent: quid dicis, frater? Ita-ne praecipitabis
cor tuum in hoc impietatis abruptum, ut existimes in
illam divinam summamque naturam mutabilitatem tem-
poris cadere, et credas ibi aliquid existere, quod ante non
fuerit? An quia oportebat inde adversus tenebrarum gen-
tem lumina progredi, progressiones ipsas generationes
vocem, quas temporaliter factas putas, ut temporaliter pug-
naretur? Non ergo poterat unum lumen sufficere, quod
totum illud bellicum negotium divina virtute perageret.
Aut si multis opus erat, boc-ne in spiritualibus sentiendum
est, ut angustum arbitremur aditum fuisse, qua simul
exire non possent, ut ex eo quod unus e fratribus prior
exisset, et primogenitus dici et rex fieri caeteris mereretur?
Nolo minutatim singula persequi, ne ingenio tuo valenti
e'x paucis cuncta conspicere, nimis onerosus sim. Erige
igitur aciem mentis, nebulas contentionis absterge. Video
profecto neque secundum loca, neque secundum tempora,
motus, progressus, exortus, occasus, ullasve conversiones
fieri posse, nisi in creatura mutabili z quae tamen nisi esset

