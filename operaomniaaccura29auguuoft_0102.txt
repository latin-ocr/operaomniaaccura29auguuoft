92 s. Auonsrmi muscori

quoniam in malo prior est qui nocet, quam ille qui non
prodest , ideo major dicitur malignus, ille autern se-
quens , qui fundebat in terram. Nomen quoque majoris ,
qui vocabatur Her , interpretatur Pellicius , qualibus tu-
nicis induti sunt primi homines in poenam damnationis
suae dimissi ex paradiso ¹ ‚ sequentis nomen qui vocaba-
tur Aynan , interpretatur Moeror eorum 2 quorum, nisi
quibus nihil prodest, cum habeat unde prodesse possit
atque id perdat in terra? Maj us porro malum est ablatae
vitm, quod significat pellicius, quam non adjutae quod sig-
nificat moeror eorum : Deus tamen ambos occidisse dictus
est ², ubi figuratur regnum talibus hominibus abstulisse.
Tertius vero filius Judae, quod illi mulieri non jungitur ,
significat tempus ex quo reges plebi Judaeorum coepe-
runt de tribu Juda non fieri : et ideo erat quidem filius
Judae , sed eum maritum Thamar non accipiebat 3 quia
erat eadem tribus Juda , sed jam populo inde nemo reg-
nabat. Unde et nomen ejus , id est , Selom , interpretatur
Dimissio ejus. Non pertinent sane ad hanc significationem
viri sancti et justi , qui licet illo tempore luerint , ad No-
vum tamen pertinent Testamentum , cui prophetando
scienter utiles fuerunt, qualis David fuit. Eo sane tem-
pore , quo jam Judaea coeperat reges ex tribu Juda non
habere , non est computandus Herodes major in regibus
ejus , tanquam maritus Thamar : erat enim alienigena, nec
ei sacramento illo mysticae unctionis tanquam conjugali
foedere cohaerebat3 sed tanquam extraneus dominabatur,
quam potestatem a Romanis et a Caesare acceperat. Sic et
ejus filii tetrarchae , quorum erat unus Herodes patris no-
mine appellatus, qui cum Pilato in passione vDomini con-
cordavit³ : isti ergo alienigenae usque. adeo non deputa-
bantur in regno illo mystico Judaeorum , ut ipsi Judaei

¹ 1 Gen. nr, 21. — ² Id. xxxviii, 7 et ιο. - 3 Luc. xxm, 12.

