coanA AnvssnsAan meis, mn. 11. 431

surrexit, qui primus invenitur dixisse duos deos, unum
’ bonum, et alterum malum, longe antequam haeresis Ma-
nichaeorum emersisset, quorum in hoc furioso deliramento
error est notior. Hujus Cerdonis Marcion discipulus fuit.
Appelles quoque talia docuit. Fuerunt etiam a quodam
Patricio nonnulli Patriciani, vel sunt, similiter adversantes
divinis veteribus libris. Hi omnes apertissime contra Deum
sentiunt Legis et Prophetarum, hoc est, Deum verum, a
quo factus est mundus, De aliqua istorum haeresi est iste :
nam non eum puto esse Manichaeum.

XLI. Sed cujuslibet sit haeretici erroris, vel ipse, vel
Fabricius, nescio quis, cujus se gloriatur esse discipulum,
quantum ad hunc librum attinet quem misistis, satis ei
puto esse responsum. Ea quippe furoris ejus dejecta sunt
robora, ex quibus omne3‚ quas in eo volumine scripsit,
blasphemiae pullularunt , impiissimis in Deum maledictis
atque conviciis varia loquacitate frondentes. Quarum om-
nes singillatim ramos ferire, nimis longum fuit: sed radi-
ces ipsae fuerant amputandae. Si autem recenseatis quae
contra Faustum Manichaeum scripsimus, et contra Adi-
mantum, qui Manichaei sectator cum ille viveret fuisse
jactatur, multa reperietis quae adversus istum pariter va-
leant. Et fortasse si illa legerentur, vel non omnino, vel non
multum necessarium fuisset haec scrihere.

XLII. Sane post finem libri, in quo fine paucitatem
hominum in suo errore commendat, quia videlicet paucor
rum est sapientia : quod omnibus haereticis adversariis
Ecclesiae catholicas, quae per omnes terras copiosa fertili-
tate diffunditur, in sua cuique propria vanitate commune
est3 omnes enim de paucitate gloriantur, et ut seducere
possint multitudinem quaerunt : post hunc ergo tinem
libri, rursus alterius apparet exordium , ejusdem forsitan
hominis auctoris, ejusdem tamen quod non dubitatur er-

